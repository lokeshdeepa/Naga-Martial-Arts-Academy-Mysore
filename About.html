<!DOCTYPE html>

<title>Naga Martial Arts Academy(R.) Mysore</title>
<html lang="ka">
<link rel="icon" type="image/x-icon" href="/img/Logo.jpg">
<head>
    <meta charset="UTF-8">
    <title>Title</title>
</head>
<style>
    body{
        background: black;
    }
    .content{
        width: 50%;

    }
    .div{
        background-image: url("img/background for about.jpg");

        width:75%;
        height:3800px;
        border-radius: 20px;
    }
    .box{
        background-color:blanchedalmond;
        width:100%;
        height: 65px;
        border-radius: 30px;

    }
</style>
<body >
<div align="center"><div class="box"><H1 align="center">ನಾಗ ಎಂಬ ಹೆಸರಿನ ಹಿನಲೆ ಮತ್ತು ಮಾರ್ಷಲ್ ಆರ್ಟ್ಸ್</H1></div>
    <div class="div" align="center">
        <p class="content">
            'ನಾಗ' ಎಂಬ ಹೆಸರಿನ ಹಿನ್ನೆಲೆ ಮತ್ತು ಮಾರ್ಷಲ್ ಆರ್ಟ್ಸ್
            ಒಂದು ದೇಶದ ಸಾಂಸ್ಕೃತಿಕ ಶ್ರೀಮಂತಿಕೆಯನ್ನು ಬಿಂಬಿಸುವ ನಿಟ್ಟಿನಲಿ ನೃತ್ಯ, ಸಂಗೀತ, ಶಿಲ್ಪಕಲೆ, ಸಾಹಿತ್ಯ ಎಷ್ಟು ಮುಖ್ಯವೋ ಕ್ರೀಡೆಗಳೂ ಕೂಡ ಅಷ್ಟೇ ಪ್ರಧಾನವಾದವು. ಯಾವುದೇ ಕ್ರೀಡೆಗಳು ಆಯಾ ದೇಸೀಯ ಸಂಸ್ಕೃತಿಯ ಮೂಲ ಸಂವೇದನೆಗಳಾಗಿರುತ್ತವೆ. ಇಡೀ ಜನಸಮುದಾಯವನ್ನು ಜಾತ್ಯತೀತ, ಧರ್ಮಾತೀತ ಹಾಗೂ ವರ್ಣಾತೀತ ನೆಲೆಯಲ್ಲಿ ಲಿಂಗ ತಾರತಮ್ಯವಿಲ್ಲದೆ ಭಾವನಾತ್ಮಕ ಸಂಬಂಧದಲ್ಲಿ ಬೆಸೆಯುವ ಶಕ್ತಿ ಕ್ರೀಡೆಗಿದೆ. ಕ್ರೀಡೆಗೆ ಅಲ್ಪ ಮಾನವನನ್ನು-ವಿಶ್ವಮಾನವನನ್ನಾಗಿಸುವ, ಸಂಕುಚಿತ ಮನಸ್ಸನ್ನು ಆರೋಗ್ಯಪೂರ್ಣ ವಿಶಾಲ ಮನೋಧರ್ಮದ ಭೂಮಿಕೆಯಲ್ಲಿ ವಿಕಸನಗೊಳಿಸುವ ಅಗಾಧ ಚೈತನ್ಯವಿದೆ. ವ್ಯಕ್ತಿಯಲ್ಲಿ ಆತ್ಮಾಭಿಮಾನ, ಸ್ವಾಭಿಮಾನ, ಮತ್ತು ಆಶಾಭಾವನೆಯನ್ನು ಬೆಳೆಸುವುದರ ಜೊತೆಗೆ, ಪರಸ್ಪರರನ್ನು ಪ್ರೀತಿಸುವ, ತಾನುಟ್ಟಿ ಬೆಳೆದ ನೆಲವನ್ನು ಗೌರವಿಸುವ ಹಾಗೂ ವಿಶ್ವ ಮನೋಧರ್ಮವನ್ನು ಸಮತಾತತ್ವದ ನೆಲೆಯಲ್ಲಿ ಪರಿಭಾವಿಸುವ ಗುಣವನ್ನು ಕ್ರೀಡೆ ರೂಪಿಸುತ್ತದೆ. ಯಾವ ದೇಶದಲ್ಲಿ ಕ್ರೀಡೆ ಅತ್ಯಂತ ಸಂಮೃದ್ಧವಾಗಿರುತ್ತದೆಯೋ ಅಂತಹ ದೇಶ ಸಾಮಾಜಿಕ, ರಾಜಕೀಯ, ಧಾರ್ಮಿಕ ಹಾಗೂ ಸಾಂಸ್ಕೃತಿಕವಾಗಿಯೂ ಸದೃಢವಾಗಿರುತ್ತದೆ ಎಂದೇ ಅರ್ಥ. ಹಾಗೆಯೆ ಅಲ್ಲಿನ ಜನರೂ ಕೂಡ ಮಾನಸಿಕವಾಗಿ, ದೈಹಿಕವಾಗಿ ಸಬಲರಾಗಿರುತ್ತಾರೆ. ಆದರೆ ಜಾತಿ, ಧರ್ಮ, ವರ್ಣ, ಲಿಂಗ ತಾರತಮ್ಯದ ಹಿನ್ನೆಲೆಯಲ್ಲಿ ಕ್ರೀಡಾಪಟುಗಳನ್ನು ಪ್ರೋತ್ಸಾಹಿಸುವ ಯಾವೊಂದು ದೇಶವೂ ಕೂಡ ಯಾವುದೇ ಕ್ರೀಡೆಯಲ್ಲಾಗಲಿ; ಸಾಂಸ್ಕೃತಿಕ ವಲಯದಲ್ಲಾಗಲಿ ಸಂಪೂರ್ಣ ಯಶಸ್ಸನ್ನು ಸಾಧಿಸಲು ಅಸಾಧ್ಯ. ಅಂತಹ ಸಮಾಜ ರೋಗಪೀಡಿತ ಕುಬ್ಬ ದೇಶವಾಗಿರುತ್ತದೆ. ಇಂತಹ ಭಯಾನಕ ಸನ್ನಿವೇಶವನ್ನು ಪ್ರಸ್ತುತ ಭಾರತ ದೇಶ ಎದುರಿಸುತ್ತಿದ್ದು, ಒಲಂಪಿಕ್ ಕ್ರೀಡೆಯಲ್ಲಿ ಗಣನೀಯ ಸಾಧನೆಯನ್ನು ಮೆರೆಯುವಲ್ಲಿ ಸಾಧ್ಯವಾಗಿಲ್ಲ. ಈ ಬಗೆಯ ವಿನಾಶಕಾರಿ ಪ್ರವೃತ್ತಿ ಒಂದು ದೇಶದ ಆಮೂಲಾಗ್ರ ಬದಲಾವಣೆ, ಬೆಳವಣಿಗೆಯನ್ನು ನುಚ್ಚುನೂರಾಗಿಸಿಬಿಡುತ್ತದೆ. ಆದರೆ, ಈ ಎಲ್ಲಾ ಸಾಂಕ್ರಾಮಿಕ, ವಿಕೃತ ಮನೋವ್ಯಾಧಿಗೆ ಮದ್ದು ನೀಡುವ ಶಕ್ತಿ ಕ್ರೀಡೆಗಿದೆ. ಆ ನಿಟ್ಟಿನಲ್ಲಿ ಕರಾಟೆಯು ಅತ್ಯಂತ ಸಮರ್ಥ ಕ್ರೀಡೆಯಾಗಿದೆ.
            ಸಾಮಾನ್ಯವಾಗಿ ಕರಾಟೆ ಎಂದಾಕ್ಷಣ ಬಹುಸಂಖ್ಯಾತರ ಕಲ್ಪನೆಯಲ್ಲಿ ಹೊಡೆಯುವುದು, ಕೊಲ್ಲುವುದು ಎಂಬಂತಹ ಅಪಾಯಕಾರಿ ಕಲ್ಪನೆ ಹಾಗೂ ತಪ್ಪು ಗ್ರಹಿಕೆ ಇದೆ. ಈ ಬಗೆಯ ಏಕಮುಖಿ ಆಲೋಚನೆ ಬದಲಾಗಬೇಕಿದೆ. ಕರಾಟೆಯಾಗಲಿ ಅಥವ ಮತ್ತಾವುದೇ ಕ್ರೀಡೆಗಳಾಗಲಿ ಅವು ಒಂದು ಬಗೆಯ ಧ್ಯಾನಸ್ಥ ಸ್ಥಿತಿಗಳಾಗಿವೆ. ವ್ಯಕ್ತಿತ್ವ ವಿಕಸನದ ದರ್ಶನ ಹಾಗೂ ಸಮಾಜಮುಖಿ ಆಲೋಚನೆಯನ್ನು ಮೂಡಿಸುವಲ್ಲಿ ಕರಾಟೆ ಮಹತ್ವದ ಕ್ರೀಡೆಯಾಗಿದೆ. ಕರಾಟೆಯು ವ್ಯಕ್ತಿಯಲ್ಲಿ ಸಂಯಮ, ತಾಳ್ಮೆ, ಸಹನೆ, ಚಿಂತನಾಪ್ರೌಢಿಮೆ, ಮುಂದಾಲೋಚನೆಯ ಪ್ರಜ್ಞೆಯನ್ನು ಎಚ್ಚರಿಸುತ್ತದೆ. ಕರಾಟೆ ಆತ್ಮರಕ್ಷಣೆಯ ಕಲೆಯೂ ಹೌದು. ಬದುಕಿನಲ್ಲಿ ಎದುರಾಗುವ ಯಾವುದೇ ಸಮಸ್ಯೆಯನ್ನು ಸವಾಲಾಗಿ ಸ್ವೀಕರಿಸಿ ಪರಿಹಾರವನ್ನು ಕಂಡುಕೊಳ್ಳುವ ಮಾನಸಿಕ ಧೈರ್ಯವನ್ನು ಅಂತರ್ಗತವಾಗಿಸುತ್ತದೆ. ಜೊತೆಗೆ ಅಂತಃಕರಣದ ಮೌಲ್ಯವನ್ನು ಪರಿಚಯಿಸುತ್ತದೆ. ಈ ನಿಟ್ಟಿನಲ್ಲಿ ವಿದ್ಯಾರ್ಥಿಗಳಲ್ಲಿನ ಸ್ವಪ್ರತಿಭೆಯನ್ನು ಗುರುತಿಸುವ, ಅವರಲ್ಲಿ ಕ್ರೀಡಾಮನೋಭಾವವನ್ನು ಬೆಳೆಸುವ. ಸಾಧನೆಯ ಗುರಿಯತ್ತ ಬೆಳಕು ಚೆಲ್ಲುವ, ಆರೋಗ್ಯಪೂರ್ಣ ಸ್ಪರ್ಧಾತ್ಮಕ ಮನೋಭಾವವನ್ನು ಉತ್ತೇಜಿಸುವ ದೃಷ್ಟಿಯನ್ನಿಟ್ಟುಕೊಂಡು ನಾಗ ಮಾರ್ಷಲ್ ಆರ್ಟ್ಸ್ ಅಕಾಡೆಮಿಯು ಪ್ರಾಮಾಣಿಕವಾಗಿ ದುಡಿಯುತ್ತಿದೆ.
            ನಾಗಮಾರ್ಷಲ್ ಆರ್ಟ್ಸ್ ಅಕಾಡೆಮಿಯು ಜಾತ್ಯತೀತ ಹಾಗೂ ಮನುಷ್ಯ ಧರ್ಮದ ಸೈದ್ದಾಂತಿಕ ತಳ ಹದಿಯಮೇಲೆ ನಿರ್ಮಿತಗೊಂಡ ಸಂಸ್ಥೆಯಾಗಿದೆ. ಇದು ಕೇವಲ ಒಂದು ಜಾತಿಗೆ, ಧರ್ಮಕ್ಕೆ ಸೀಮಿತವಾದ ಸಂಸ್ಥೆಯಲ್ಲ. ಎಂಬುದನ್ನು ಬಹಳ ಮುಖ್ಯವಾಗಿ ಪರಿಗಣಿಸಬೇಕಿದೆ. 'ನಾಗ'ಎಂಬುದು ಭಾರತ ದೇಶದ ಮೂಲ ನಿವಾಸಿಗಳ ಹೆಸರು. ಋಗ್ರೇದದಲ್ಲಿ ಪ್ರಸ್ತಾಪಿಸಿರುವ ಹಾಗೆ 'ನಾಗ' ಅತ್ಯಂತ ಪುರಾತನ ಹಾಗೂ ಶ್ರೀಮಂತ ಜನಾಂಗ. ಈ ಪದದ ಹಿಂದೆ ಬಹುದೊಡ್ಡ ಐತಿಹಾಸಿಕ ಪರಂಪರೆ ಇದೆ. ಸಾವಿರಾರು ವರ್ಷಗಳ ಹಿಂದೆ ಅತ್ಯಂತ ಸಮರ್ಥ, ಬುದ್ದಿವಂತ, ಪ್ರತಿಭಾವಂತ, ಚೈತನ್ಯಶೀಲ, ಸುಂದರ ಮೈಕಟ್ಟುಳ್ಳ ಸ್ವಾಭಿಮಾನಿ ಕಪ್ಪು ಜನರು, ಆಫ್ರಿಕಾ ಮತ್ತಿತರ ಭಾಗಗಳನ್ನು ಆಳುತ್ತಿದ್ದರು, ಅಂತಹ ಕಪ್ಪು ಜನರ ಪೈಕಿ ನಾಗ ಜನಾಂಗವೂ ಒಂದು. 1921ರಲ್ಲಿ ಶೋಧಗೊಂಡ ಅತ್ಯಂತ ವೈಜ್ಞಾನಿಕವಾದ ಸಿಂಧೂ ಬಯಲಿನ ನಾಗರೀಕತೆಯನ್ನು ಕಟ್ಟಿದವರು, ಹಾಗೆಯೆ ಜಗತ್ತಿನ ಪುರಾತನ ನಾಗರೀಕತೆಗಳೆನಿಸಿರುವ ಈಜಿಪ್ಟ್, ನೈಲ್, ನದಿಯ ನಾಗರಿಕತೆ, ಹರಪ್ಪ ಮೊಹೆಂಜೋದಾರೋ, ಮೆಸಪಟೋಮಿಯಾ ಮುಂತಾದ ಮಾನವೀಯ ನಾಗರಿಕತೆಗಳ ನಿರ್ಮಾತೃಗಳು ಈ ನಾಗಜನಾಂಗದವರು. ಈ ನಾಗ ಜನಾಂಗದಿಂದಲೇ ನಾಗರಿಕತೆ ಹುಟ್ಟಿಕೊಂಡಿದೆ ಎಂದರೆ ತಪ್ಪಾಗಲಾರದು. ಇದು ಇತಿಹಾಸದ ಪುಟಗಳಲ್ಲಿ ಮರೆಮಾಚಲ್ಪಟ್ಟಿದೆ. ಈ ಸಂಗತಿ ಚಾರಿತ್ರಿಕ, ಸಾಮಾಜಿಕ ಹಾಗೂ ಸಾಂಸ್ಕೃತಿಕ ಪುನರ್ ಮೌಲ್ವಿಕರಣವಾಗಬೇಕಿದೆ.
            ರಾಕ್ಷಸ(ರಕ್ಷಕ), ಅಸುರ, ದಾನವ, ದೈತ್ಯ, ಭೂತ, ನಿಶಾದ, ಕಾಲ, ಪಿಶಾಚ, ಮುಂತಾದ ನೂರಾರು ಕುಲಗಳ ಸಮೂಹವೇ ನಾಗ ಜನಾಂಗ. ಇದು ನಾಗ ಜನಾಂಗ ಜಾತ್ಯತೀತ ಮೌಲ್ಯಗಳ ಅಂತಃಕರಣ ಪ್ರಣೀತವಾದ ಮಾತೃ ಸಂಸ್ಕೃತಿಯ ತುಡಿತವುಳ್ಳದ್ದು ಎಂಬುದನ್ನು ಸ್ಪಷ್ಟಪಡಿಸುತ್ತದೆ. ಪ್ರತಿಯೊಂದು ಕುಲಕ್ಕೂ ತನ್ನದೇ ಆದ ಗಣರಾಜ್ಯವಿತ್ತು. ನಮ್ಮ ಭಾರತ ದೇಶವೇ ಈ ಎಲ್ಲಾ ನಾಗಕುಲದ ಜನ್ಮಭೂಮಿ. ಆಗ ಈ ದೇಶವನ್ನು ನಾಗದ್ವೀಪ, ನಾಗಮಂಡಲ, ನಾಗಲೋಕ, ನಾಗಭೂಮಿ, ಚೇರಮಂಡಲ, ಚೇರನಾಡು, ಜಂಬೂದ್ವೀಪ, ಪಾತಾಳ ಮುಂತಾದ ಹೆಸರುಗಳಿಂದ ಕರೆಯಲಾಗುತ್ತಿತ್ತು. ಕ್ರೈಸ್ತ ಯುಗದ ಆರಂಭದ ಶತಮಾನಗಳಲ್ಲಿ ಆಂಧ್ರಪ್ರದೇಶ ಮತ್ತು ನೆರೆಹೊರೆಯ ರಾಜ್ಯಗಳು ನಾಗದೊರೆಗಳ ಆಳ್ವಿಕೆಗೆ ಒಳಪಟ್ಟಿದ್ದವು. ಶಾತವಾಹನರ ಕಾಲದಲ್ಲಿ ಸ್ಕಂದನಾಗ ಎಂಬುವನು ಈಗಿನ ಬಳ್ಳಾರಿ ಜಿಲ್ಲೆಯ ಪ್ರದೇಶವನ್ನು ಆಳುತ್ತಿದ್ದುದು ತಿಳಿದುಬರುತ್ತದೆ. ಸಿಲೋನಿನ ಬೌದ್ಧ ಪಂಥವು ತಿಳಿಸುವಂತೆ ಕರಾಚಿಯ ಸಮೀಪದಲ್ಲಿ 'ಮೆಜೆರಿಕಾ'ಎಂಬ ನಾಗದೇಶವು ಇತ್ತೆಂದು ತಿಳಿದು ಬರುತ್ತದೆ. ಈ ನಾಗ ಜನರು ವಾಸಿಸುತ್ತಿದ್ದ ಜಾಗಗಳನ್ನು 'ನಗರಗಳೆಂದು ಕರೆಯಲಾಗುತ್ತಿತ್ತು.
        </p>
        <p style="width:50%;">
            ನಾಗಜನರ ಸುಂದರ ಜೀವನ ಶೈಲಿ ಜಾತಿ, ಧರ್ಮ, ವರ್ಣಗಳನ್ನು ಮೀರಿದ ಮಾನವೀಯ ಬದುಕೇ 'ನಾಗರೀಕತೆ' ಎನಿಸಿಕೊಂಡಿತು. ಮತ್ತು ಈ ಎಲ್ಲಾ ಮೌಲ್ಯಗಳನ್ನು ಮೈಗೂಡಿಸಿಕೊಂಡ ನಾಗ ಜನರನ್ನೇ ನಾಗರೀಕರು ಎನ್ನಲಾಗುತ್ತಿತ್ತು.
            ನಾಗಜನರು ಅಸಾಮಾನ್ಯ ಬುದ್ಧಿವಂತರಾಗಿದ್ದರು. ಅತ್ಯಂತ ಸಮರ್ಥ ಆಡಳಿತಗಾರರಾಗಿದ್ದ ನಾಗಜನಾಂಗದಲ್ಲಿ, ದಾರ್ಶನಿಕರು, ಸಂತರು, ತತ್ವಜ್ಞಾನಿಗಳು, ಸಾಹಿತಿಗಳು, ಸಂಗೀತಗಾರರು, ಖಗೋಳವಿಜ್ಞಾನಿಗಳು, ಗಣಿತಶಾಸ್ತ್ರಜ್ಞರು, ವೈದ್ಯರು, ವ್ಯಾಕರಣಕಾರರು ಹಾಗೂ ಪರಿಣಿತ ಬೇಸಾಯಗಾರರೂ ಕೂಡ ಈ ಜನಾಂಗದಲ್ಲಿದ್ದರು. ಹರಪ್ಪಾ, ಮೆಹೆಂಜೋದಾರೋ ನಾಗರೀಕತೆಗಳನ್ನು ಆಮೂಲಾಗ್ರವಾಗಿ ಅಧ್ಯಯನ ಮಾಡಿದರೆ ಈ ಸತ್ಯ ಗೋಚರವಾಗುತ್ತದೆ. ದ್ರಾವಿಡ ನುಡಿಯು 'ನಾಗ' ಜನಾಂಗದ ಭಾಷೆಯಾಗಿತ್ತು. ಕಾಲಾನಂತರದಲ್ಲಿ ದ್ರಾವಿಡ ಭಾಷೆಯನ್ನು ಬಳಸುತ್ತಿದ್ದ ನಾಗಜನಾಂಗ ದ್ರಾವಿಡ ಜನಾಂಗವಾಗಿ ಮಾರ್ಪಟ್ಟಿತು. ದ್ರಾವಿಡ ಸಂಸ್ಕೃತಿಯನ್ನು ಕಟ್ಟಿ ಬೆಳೆಸಿತು. ಚಾರಿತ್ರಿಕ ವಿದ್ವಾಂಸರು ಹೇಳುವ ಹಾಗೆ ಈ ದ್ರಾವಿಡರೇ ಭಾರತ ದೇಶದ ಮೂಲನಿವಾಸಿಗಳು. ದ್ರಾವಿಡಭಾಷೆಗೆ ತನ್ನದೇ ಆದ ಲಿಪಿ ಇದ್ದು ವ್ಯಾಪಕವಾಗಿ ಬಳಕೆಯಲ್ಲಿತ್ತು. ಇಂದಿನ ಕನ್ನಡ, ತಮಿಳು, ತೆಲುಗು, ಮಲೆಯಾಳ, ತುಳು, ಮರಾಠಿ, ಕೊಡವ ಹಾಗೂ ಉತ್ತರ ಭಾರತದಲ್ಲಿರುವ ಕೋಲಮಿ, ಪಾರ್ಜಿ, ನಾಯಿ, ಗೋಂಡಿ, ಕೂ, ಕುವಿ, ಕೋಂಡ, ಮಾಲ್ಟಾ, ಓರೋನ್, ಗಡ್ಡಾ, ಕುರುಕ್, ಬ್ರಾಹುಯಿ ಮುಂತಾದ ಸಣ್ಣಪುಟ್ಟ ಭಾಷೆಗಳಿಗೆ 'ದ್ರಾವಿಡ ಭಾಷೆ'ಯೇ ತಾಯಿ ಬೇರಾಗಿತ್ತು.
        </p>
    </div>
</div>

</body>
</html>